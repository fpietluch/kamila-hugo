---
title: "Jak dbać o piersi?"
date: 2020-06-30T12:58:17+06:00
image: images/blog/malepiersi.png
author: Kamila Łabędź
---


Każda z nas je ma, ale nie każda wie jak się nimi zająć. W dalszym ciągu nowotwór piersi jest na drugim miejscu przyczyn zgonów kobiet w Polsce! Ciągle wynika to z faktu, że się nie badamy. Przychodzimy do lekarza, kiedy faktycznie wyczujemy coś w piersi przypadkiem i często okazuje się, że stopień zaawansowania choroby nie pozwala na całkowite wyleczenie. Kobiety uważają, że mają czas i badanie nie jest konieczne. Przecież nowotwory dotykają starsze kobiety, albo te, które miały nowotwór w rodzinie. Niestety nie. Oczywiście wywiad rodzinny w kierunku nowotworu piersi jest w pewnym stopniu obciążeniem. Jednak to nie znaczy, że jeżeli w mojej rodzinie nikt nie chorował to mam się nie przejmować, albo skoro moja mama chorowała to ja również będę. 

Najlepszym sposobem na uchronienie się przed nowotworem piersi jest profilaktyka. I nie mówię tutaj tylko o samobadaniu, bardzo ważne jest wykonywanie USG i mammografii.  Im szybciej zaczniesz tym lepiej. Nie ważne czy masz 17 czy 30 lat. W równym stopniu możesz zachorować, dlatego jest to tak istotne. Masz piersi = musisz o nie dbać.

﻿![](/images/blog/duzepiersi.png)﻿

**Samobadanie piersi:**

Samobadanie piersi stanowi pierwszy krok w profilaktyce nowotworu. Pozwala nam na zauważenie najmniejszej zmiany w naszej piersi, często na takim etapie gdzie szanse na wyleczenie są bardzo optymistyczne. Jednak, żeby móc wykryć nawet najmniejszą różnicę w strukturze czy wyglądzie piersi musimy wykonywać samobadanie co miesiąc. Inaczej to całkowicie traci sens, ponieważ nie jesteśmy w stanie powiedzieć kiedy i w jakim stopniu piersi się zmieniły, po prostu ich nie znamy. 

Jeżeli nie wiesz jak je wykonać, zgłoś się do swojej położnej - jeżeli jej nie masz złóż deklarację wyboru w placówce POZ, lub swojemu ginekologowi.  Niektóre miasta prowadzą program Profilaktyki Raka Piersi np. [Wrocław](http://www.spzoz.wroc.pl/programy-zdrowotne/rak-piersi). 

Badanie piersi powinnyśmy wykonywać tego samego dnia co miesiąc, najlepiej w I fazie naszego cyklu, zaraz po miesiączce. Czyli tak mniej więcej między 6. a 9. dniem. 

Samobadanie składa się z dwóch części: oglądania i badania palpacyjnego.  Stań przed lustrem i poobserwuj zachowanie piersi (jakakolwiek zmiana kształtu, położenia, koloru, wciągnięcie skóry - wymaga konsultacji z lekarzem): 

 - kiedy podnosisz ręce do góry 
 - kiedy ręce są swobodnie opuszczone
 - kiedy ręce kładziesz na biodra
 - stań bokiem do lustra i obejrzyj je z profilu 
 - pochyl się do przodu 
 - naciśnij na brodawkę i popatrz czy nie zbiera się wydzielina
 - obejrzyj skórę na piersi pod pachami 

Kolejnym krokiem jest badanie palcami obszarów piersi - zarówno na leżąco i na stojąco np. pod prysznicem.  Ważne, aby ręka po stronie badanej piersi była założona za głowę, a w ręce która będzie badać łączymy trzy palce : wskazujący, środkowy i serdeczny. Najłatwiejszą metodą jest badanie koliście od brodawki. Zataczaj małe kółka palcami po piersi, przesuwając nimi pomału i dokładnie, kawałek po kawałku. Na sam koniec zbadaj węzły chłonne pod pachą i zmień badaną pierś. Sprawdź czy nie czujesz zgrubienia lub guzka pod palcami. Taką metodą jesteś w stanie wykryć zmianę wielkości ok. 0,5-1 cm. 



**USG piersi:**

USG piersi jest przede wszystkim badaniem PROFILAKTYCZNYM. Powinnyśmy korzystać z niego raz w roku (chyba, że w naszym przypadku zalecenia są inne i musimy je wykonywać częściej). Najlepiej wybrać się do radiologa, który specjalizuje się w wykonywaniu tylko USG piersi! Pamiętajcie, że należy zgłosić się w odpowiednim czasie – musi być to pierwsza faza cyklu, a cudownie kiedy jeszcze jesteście w trakcie miesiączki. **Co jest bardzo ważne, niezależnie czy jesteś w ciąży, czy karmisz piersią możesz wykonać to badanie.** Często błędnie lekarze mówią, aby zgłosić się jak odstawimy dziecko od piersi, a same dobrze wiecie, że czasami karmimy dziecko dwa lata i dłużej…. Zalecenia dla ciężarnych są takie, że USG piersi najlepiej wykonać w I trymestrze ciąży, tym bardziej jeżeli jesteście powyżej 35. roku życia.

Wynik badania USG jest podawany w skali BIRADS, która pozwala różnicować zmiany łagodne od tych złośliwych.

Mamy różne programy zachęcające do wykonywania USG np. [Dzień na U](http://avonkontrarakpiersi.pl/gabinety-rozowa-wstazka-2019/).



***I najważniejsze: wykonywanie USG nie zwalnia nas z wykonywania samobadania piersi!***



**Mammografia:**


Mammografia jest zalecana dla kobiet powyżej 40 r.ż., ponieważ z wiekiem nasze piersi zmieniają swoją strukturę i w późniejszych latach naszego życia przewagę stanowi tkanka tłuszczowa. W takiej sytuacji USG nie ma tak dużej czułości jak przy piersiach z budową gruczołową, więc powyżej 40 r.ż zaleca się mammografię raz na dwa lata - wymiennie z USG piersi.  Wykonujemy zdjęcia piersi przy użyciu promieni rentgenowskich, pierś układana jest na specjalnej podstawie i dociskana górną częścią aparatu. Badanie nie jest przyjemne i zaleca się wykonać je również w pierwszej fazie cyklu, gdzie piersi są mniej wrażliwe na ucisk. Jednak uczucie dyskomfortu jest chwilowe, a dzięki takiemu przeprowadzeniu badania, ilość promieni przechodzących przez tkankę jest minimalna. 


Zastanów się co dla siebie zrobiłaś w ostatnim czasie i wpisz ważne daty do kalendarza. W ten sposób zrobisz dla siebie najlepszy prezent :).

<script 
async defer crossorigin="anonymous" src="https://connect.facebook.net/pl_PL/sdk.js#xfbml=1&version=v9.0" nonce="lbQF2LB5">
</script>

<meta property="fb:admins" content="filip.pietluch"/>

<div
class="fb-comments" data-href="https://kamilalabedz.netlify.app/blog/jak_dbac_o_piersi/" data-numposts="1" data-width="100%">
</div>

