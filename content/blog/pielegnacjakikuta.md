---
title: "Pielęgnacja kikuta pępowinowego"
date: 2020-11-29T12:58:17+06:00
image: images/blog/pepek.png
author: Kamila Łabędź
---

![](/images/blog/pepek2.png)

Temat, który nie daje spać młodym rodzicom. Większość najbardziej obawia się właśnie pielęgnacji kikuta pępowinowego. Z czego to wynika? Myślę, że z natłoku różnych informacji, ponieważ zalecenia co do prawidłowego pielęgnowania tego miejsca często się zmieniają. 

Nasze mamy pamiętają jeszcze wycieranie spirytusem, potem przyszła era fioletu, a nie tak dawno temu wszyscy zalewali "pępek" oktenidyną. 

**A jak jest teraz?** 

W obecnym czasie zaleca się pielęgnację kikuta pępowinowego *"na sucho".* Oznacza to mniej więcej tyle, że pilnujemy aby był cały czas suchy. To z jednej strony bardzo mało, a okazuje się, że bardzo ciężko rodzice sobie z tym radzą!
Najważniejsza uwaga: nie bójcie się dziecka dotykać! Kikut nie jest miejscem, które boli, jest martwą tkanką, której zadaniem jest wyschnąć i odpaść. 
Dlatego istotne, aby przemywać go co najmniej raz dziennie wodą z mydłem i dokładnie wycierać, tak aby nie pozostawał mokry. Używać możecie do tego gazików, kompresów albo płatków kosmetycznych. Ważne, aby dokładnie osuszyć każde miejsce, ponieważ pozostawienie wilgoci będzie powodowało namnażanie bakterii, a w efekcie możemy spowodować zapalenie okołopępkowe. 
Wiadomo, że jeżeli w trakcie kąpieli kikut się zamoczy to nie panikujemy :) Pamiętajmy, aby w trakcie zakładania pieluchy dokładnie go wytrzeć. 

Zwracajcie uwagę czy kikut nie zaczyna brzydko pachnieć, czy nie jest "śliski" w dotyku, czy nie pojawia się ropa i czy skóra wokół pępka nie jest zaczerwieniona. Jeżeli zaobserwujecie któryś z tych objawów koniecznie zgłoście to swojej położnej środowiskowej, tym bardziej jeżeli dojdzie do tego podwyższona temperatura ciała u dziecka. 

Podsumowując pielęgnacja kikuta pępowiny nie jest skomplikowana, ale wymaga od nas dużo uważności i dokładnego działania. 

<script 
async defer crossorigin="anonymous" src="https://connect.facebook.net/pl_PL/sdk.js#xfbml=1&version=v9.0" nonce="lbQF2LB5">
</script>

<meta property="fb:admins" content="filip.pietluch"/>

<div
class="fb-comments" data-href="https://kamilalabedz.netlify.app/blog/pielegnacjakikuta/" data-numposts="1" data-width="100%">
</div>
