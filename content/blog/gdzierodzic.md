---
title: "Gdzie rodzić?"
date: 2020-11-30T12:58:17+06:00
image: images/blog/gdzierodzic.png
author: Kamila Łabędź
---

![](/images/blog/gdzierodzic2.png)

Przed tym pytaniem staje każda para spodziewająca się dziecka. Ponad 90 % Polek rodzi dziecko w szpitalu, gdzie dla przykładu Holenderki tylko w 30% wybierają to miejsce, większość z nich rodzi swoje dzieci w domach.  Chcemy, żeby poród był dla nas dobrym przeżyciem dlatego z pełną świadomością powinniśmy wybrać miejsce do porodu. Pierwszym krokiem, aby wszystko dobrze zaplanować jest napisanie Planu Porodu. Potem szukamy miejsca, które spełni nasze oczekiwania. 

Mamy trzy opcje, z których możemy wybrać: 

 - Szpital 
 - Dom Narodzin 
 - Dom - własny :) 

**Szpital** jest najprostszym wyborem i zazwyczaj nie zastanawiamy się, że mogłoby być inaczej. Nie ma rejonizacji, więc możesz rodzić w którym szpitalu sobie wymarzysz i nie musisz się wcześniej zapisywać. Warto jednak wiedzieć, że do każdego szpitala przypisany jest stopień referencyjności, który mówi nam o jego wyspecjalizowaniu.  

I stopień - przeznaczony dla ciąży fizjologicznej, gdy akcja skurczowa rozpoczyna się w terminie porodu
II stopień - przystosowany do zabezpieczenia kobiet w ciąży zagrożonej oraz intensywnej opieki noworodkowej
III stopień - przeznaczony dla kobiet w ciąży powikłanej i dla wcześniaków urodzonych przed 31. tygodniem ciąży

Dlatego jeżeli szukasz miejsca do porodu, a Twoja ciąża jest książkowa lepiej udać się poza miasto i wybrać szpital o mniejszym stopniu referencyjności, który będzie dla Ciebie lepszy w tej sytuacji. W niektórych szpitalach jest opcja opłacenia indywidualnej opieki położnej na czas porodu. Jeżeli chcesz mieć pewność kto będzie obecny w trakcie Twojego porodu i chcesz poznać tą osobę przed przyjazdem do szpitala - ta opcja jest dla Ciebie. Niestety nie każdy szpital ma taką możliwość - dopytaj w swojej placówce. Oczywiście jest jeszcze opcja wykupienia abonamentu w prywatnym szpitalu.

**Dom Narodzin** jest miejscem przyszpitalnym, w którym władzę mają położne :) Tylko one przebywają razem z rodzącymi, a lekarz jest w szpitalu obok na wyciągnięcie ręki w razie W.  Macie opiekę w 100% skupioną na naturalnym przebiegu porodu w warunkach prawie takich jak w domu. Sale przypominają bardziej małżeńską sypialnię niż Salę Porodową. Większy komfort i większy spokój niż podczas porodu na sali szpitalnej. Niestety do porodu w domu narodzin należy poddać się kwalifikacji, ponieważ tylko fizjologiczna ciąża może zostać rozwiązana w takim miejscu. 

Nasz własny **Dom** myślę, że jest najmniej rozpowszechnioną opcją, chociaż w ostatnim czasie pandemii coraz bardziej popularną. Możecie urodzić we własnym domu. Ważnym jest jednak, że do tego będzie Wam potrzebna opieka położnej domowej, a NFZ nie finansuje porodów domowych więc opłacenie porodu spada na rodziców.  Tutaj istotne jest przejście kwalifikacji do takiego porodu, więc pierwszym krokiem jest znalezienie domowej położnej w okolicy miejsca zamieszkania, aby na takie spotkanie móc się umówić. Ona po rozmowie z Wami i wywiadzie dotyczącym aktualnego przebiegu ciąży jest w stanie zakwalifikować Was do takiego porodu.  Potem przez resztę ciąży jesteście w kontakcie ze swoją położną, która się Wami opiekuje, a potem razem przywitacie dziecko na świecie. 

<script 
async defer crossorigin="anonymous" src="https://connect.facebook.net/pl_PL/sdk.js#xfbml=1&version=v9.0" nonce="lbQF2LB5">
</script>

<meta property="fb:admins" content="filip.pietluch"/>

<div
class="fb-comments" data-href="https://kamilalabedz.netlify.app/blog/gdzierodzic/" data-numposts="1" data-width="100%">
</div>
