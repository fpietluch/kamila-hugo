---
title: "Powrót płodności po porodzie"
date: 2020-11-27T12:58:17+06:00
image: images/blog/powrotplodnosci2.png
author: Kamila Łabędź
---

![](/images/blog/powrotplodnosci.png)



Powrót płodności po porodzie jest bardzo indywidualną sprawą i zależy od kilku czynników. Przede wszystkim najważniejszym z nich jest sposób karmienia dziecka. 

W trakcie karmienia piersią stężenie prolaktyny (hormonu odpowiadającego za produkcję pokarmu) jest bardzo wysokie. Powoduje to hamowanie wydzielania się hormonów odpowiedzialnych za wystąpienie owulacji. Można powiedzieć, że nasz organizm wiedząc, że ma na wykarmieniu jednego ssaka zapobiega zajściu w kolejną ciążę, aby kobieta mogła na spokojnie "odchować" jedno dziecko. Mówi się wtedy o tzw. niepłodności laktacyjnej (lactational amenorrhea method - LAM). Światowa Organizacja Zdrowia dopuszcza tą metodę jako jedną z metod antykoncepcyjnych. 
Warto jednak wiedzieć, że trzeba ściśle spełnić kilka warunków, aby poziom prolaktyny był na tyle wysoki, aby hamować owulację: 
1. karmienie wyłącznie piersią przez co najmniej 100 minut dziennie 
2. przerwy między karmieniami nie powinny przekraczać 4 godzin w dzień i 6 godzin w nocy
3. dziecku nie podaje się niczego innego poza piersią (również należy zrezygnować ze smoczków uspokajaczy) 
4. po upływie 56 dni od porodu nie obserwuje się żadnych objawów powrotu płodności (krwawienie/charakterystyczna wydzielina) 

Dlatego u kobiet karmiących dziecko piersią powrót do cykli miesiączkowych jest bardzo różny i zależy od ilości karmień w ciągu doby. Najczęściej owulacja wraca po 6 miesiącach, kiedy rozpoczynamy wprowadzanie do diety dziecka nowych pokarmów i zmniejszamy ilość przystawień do piersi. Może się również okazać, że macie na stanie prawdziwego ssaka przez co cykl wróci do normy po zahamowaniu laktacji. Należy mieć to na uwadze w momencie kiedy chcemy zaplanować kolejne poczęcie lub odłożyć je w czasie. Bardzo ważna informacja! : owulacja zawsze poprzedza występowanie miesiączki. Dlatego możesz zajść w kolejną ciążę nie doświadczając wystąpienia krwawienia miesiączkowego po porodzie.

W sytuacji kiedy karmisz dziecko mlekiem modyfikowanym powrót płodności jest dużo szybszy. U większości kobiet jest to czas ok. 6 tygodni od porodu. 

Po porodzie nie możemy zapominać o antykoncepcji. Ważne, aby była dostosowana do Waszych potrzeb i sposobu karmienia dziecka. Porozmawiaj o niej z lekarzem ginekologiem na kontrolnej wizycie po ukończonym połogu.  


<script 
async defer crossorigin="anonymous" src="https://connect.facebook.net/pl_PL/sdk.js#xfbml=1&version=v9.0" nonce="lbQF2LB5">
</script>

<meta property="fb:admins" content="filip.pietluch"/>

<div
class="fb-comments" data-href="https://kamilalabedz.netlify.app/blog/powrotplodnoscipoporodzie/" data-numposts="1" data-width="100%">
</div>



